cIMON. m

animatas confirmavit, alienatas ad officium redire coegit.
Scyrum, quam eo tempore Dolopes incolebant, quod
contumacius se gesserant, vacuefecit, sessores veteres
urbe insulaque ejecit, agros civibus divisit. Thasios
opulentia fretos suo adventu fregit. His ex manubiis 5
Athenarum arx, qua ad meridiem vergit, est ornata.

ΙΙΙ. Quibus rebus quum unus in civitate maxime
floreret, incidit in eandem invidiam, quam pater suus,
caeterique Atheniensium principes. Nam testarum sus·
fragiis, quod illi ostracismum vocant, decem annorum 10
exilio multatus est. Cujus sacti celerius Athenienses,
quam ipsum, poenituit. Nam quum ille sorti animo in-
vidiae ingratorum civium cessisset, bellumque Lacedae·
monii Atheniensibus indixissent3 confestim notae ejus
virtutis desiderium consecutum est. Itaque post annum 15
quintum, quam expulsus erat, in patriam revocatus est.
Ille, quod hospitio Lacedaemoniorum utebatur, satius
existimanS, contendere Lacedaemonem, sua sponte est
profectuS, pacemque inter duas potentissimas civitates
conciliavit. Post, neque ita multo, Cyprum cum ducen- 20
tis navibus imperator missus, quum ejus majorem partem
insulae devicisset, in morbum implicitus in oppido Citio
est mortuuS.

IV. Hunc Athenienses non solum in bello, sed in
pace diu· desideraverunt. Fuit enim tanta liberalitate, 25
quum compluribus locis proedia hortosque haberet, ut
nunquam in eis custodem imposuerit fructus servandi
gratia, ne quis impediretur, quo minus ejus rebus, qui·
bus quisque vellet, frueretur. Semper eum pedisequi
cum nummis sunt secuti, ut, si quis opis ejus indigeret, 30
haberet, quod statim daret, ne differendo videretur
negare. Saepe quum aliquem offensum fortuna videret
minus bene vestitum, suum amiculum dedit. Quotidie

